---

title: "Installation på Mac"
date: 2021-12-20T08:08:52+01:00
draft: false
weight: 2
---



## Installation af R og RStudio på Mac

#### Download R

For at bruge RStudio bliver vi nødt til at installere R først. R kan installeres ved at gå til siden [cran.r-project.org](https://cran.r-project.org/) hvor i øverst kan se et link hvor der står "Download R for macOS". Mac-brugere skal være opmærksom på, hvilken version af deres styresystem de har. Den nyeste version af R fungerer udelukkende på styresystemer 10.13 og op - det styresystem hedder "High Sierra". Hvis i er i tvivl om, hvilket styresytem i har, kan i trykke på æble-logoet øverst til venstre på jeres Mac og vælge: "Om denne mac" eller "About this mac". Der vil stå både navnet på styresystemet: "macOS xxxx" og versionen under. Hvis versionsnummeret er mindre end 10.13 skal i scrolle længere ned på siden hvor i kan vælge "Binaries for legacy OS X systems" og finde den nyeste version der kan installeres der.

Med mindre i har en gammel mac kan i vælge den nyeste version ved at scrolle ned til "Latest release:" og vælge den øverste fil til venstre, der hedder noget i retningen af: "R-4.X.X.pkg" hvor X'erne er erstattet med tal.

Det er værd at notere, at hvis i er tvunget til at installere en legacy-version vil der være tidspunkter, hvor i ikke kan gøre helt det samme som resten af semestret, fordi noget af funktionaliteten er anderledes i de ældre versioner. I får ligeledes problemer med RStudio, der ligeledes kun understøtter nyere operativsystemer. Overvejer derfor, om det måske ikke var tid til en ny computer... der ikke var mac :)

Den nyeste version ændrer sig ofte og den bliver altid vist som det primære valg man kan træffe på den side.



#### Installation af R

Installation af R er ligetil; kør den .pkg-fil i har downloadet og følg den step-by-step guide der kommer. Med mindre i ønsker at ændre hvor R skal installeres, så kan i trykke: "Næste" til samtlige punkter uden at ændre jeres valg.



#### Download og installation af RStudio

RStudio skal installeres efterfølgende og i finder RStudio på dette link: [rstudio.com](https://www.rstudio.com/products/rstudio/download/). Scroll ned på siden og vælg: "RStudio Desktop". Vælg den gratis udgave. Hjemmesiden finder selv ud af, hvilket operativsystem i bruger og i kan derfor trykke på knappen: "Download RStudio for Mac". Hvis den er forvirret og ikke selv kan gætte styresystem, kan i scrolle lidt ned på siden og vælge macOS.

Installationen ved at åben .dmg-filen og træk RStudio-ikonet ind i jeres applikationsmappe.
