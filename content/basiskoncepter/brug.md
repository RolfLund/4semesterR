---
title: Brug af R scripts
weight: 2
---
Script-filer er tekstfiler med kode, som R kan forstå/fortolke.

En script-fil kan forstås som en “analyseopskrift”, der indeholder alle
kommandoer nødvendige for at foretage en analyse. Det tillader også, at
man nemt kan køre kommandoer igen.

Man bør altid skrive de kommandoer, som man bruger, ind i et script.
Brug derfor kun konsolvinduet til at finde frem til den rigtige
kommando.

- `#` kan bruges til kommentarer (ignoreres når man kører koden)
- `Ctrl` + `Enter` (Windows), `Command` + `Enter` (Mac): Kører aktuel
  linje eller selektion

***BEMÆRK!*** Der er ingen fortryd-knap i R! Når koden er kørt, er
ændringen sket. Den eneste måde at “fortryde” er ved at genskabe det,
som man har lavet, ved at køre tidligere kode igen. Netop derfor er
scripts vigtige.

## Gem dit arbejde

Det vigtigste at gemme, når man arbejder med R, er at gemme sit R
script.

Brug gem-ikonet til at gemme dit script.

![save](/save-script.png)
