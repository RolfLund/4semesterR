---

title: "Visuel beskrivelse af RStudio 1"
date: 2021-12-20T19:08:52+01:00
draft: false
weight: 1

---



## Visuel beskrivelse af RStudio 1

Efter i har installeret RStudio kan i åbne RStudio ved at finde ikonet på skrivebordet eller søge efter det på computeren. Bemærk, at i skal åbne RStudio og IKKE R. Det første vindue i møder ser sådan her ud (bemærk at jeres version er anderledes end nedenstående):

![RStudio interface](https://bookdown.org/animestina/bookdown-demo/RStudio.png)



Som RStudio åbner er der sædvanligvis 3 vinduer - men når vi arbejder er der konsekvent 4 vinduer vi interagerer med. Vindue 1 hedder her "Console". Console er stedet hvor RStudio "skriver" til os. Når vi beder RStudio gøre noget, så kommer det output vi beder om i konsollen. Konsollen er også det sted vi kan kommunikere direkte med RStudio via enkelte linjers kode. Vi kan f.eks. tjekke versionen vi har installeret af R ved at skrive: ``version`` og trykke "Enter". Når i gør det, kan i se at der nu i konsollen står noget der minder om:

![Rversion](https://i.postimg.cc/k5wr7R3K/RVersion.jpg)

I skal ikke være bekymrede for, at jeres version er anderledes end ovenstående - dette er kun eksempler. Fælles for alle versionerne er, at de har et kælenavn. Denne versions kælenavn er: "Lost Library Book". Den information kan vi ikke bruge til noget, andet end at vi kan tænke, at det er fjollet :)

Det næste vindue er "Environment". Miljøet viser det data vi har indlæst. Eftersom vi ikke har indlæst noget, så står miljøet som tomt.

Det sidste vindue har en masse faner, men åbner oftest i "plots". Dette vindue viser de grafer vi laver.

Det sidste vindue, som vi ikke har set endnu er script-vinduet. Dette kan i læse om på næste side.