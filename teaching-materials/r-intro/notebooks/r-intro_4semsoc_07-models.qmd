---
format: gfm
editor: visual
execute:
  echo: true
  warning: false
  error: true
  eval: true
---

# {#Kapitel}Statistiske modeller i R

```{r}
#| echo: false
library(tidyverse)

ess18 <- read_csv('https://github.com/RolfLund/4semesterR/raw/master/teaching-materials/r-intro/datasets/ESS2018DK_subset.csv')
```

R kan bruges til at lave mange forskellige former for statistiske modeller. I følgende sektioner ser vi nærmere på, hvordan man overordnet arbejder med statistiske modeller i R. Der introduceres også til, hvordan man kan eksportere sin model i et pænt format ud af R.

# {#Afsnit}Arbejd med statistiske modeller i R

Der er to dele i at få resultaterne af en statistisk model frem i R:

1. Specificér modellen (fx med en funktion som `lm()` for lineære modeller) 
2. Få koefficienter og resultater fra modellen (med brug af funktionen `summary()`) 

### Specificér modellen

R indeholder flere funktioner til at lave statistiske modeller. Hvilken model der skal bruges, afhænger af, hvilken type af statistisk model, som man skal lave.

Funktionen `lm()` bruges fx til at specificere en lineær model (lineære sammenhænge - fx lineær og multipel lineær regression). Man specificerer en model ved at angive formlen for den sammenhæng, som man vil modellere.

Formlen for en multipel lineær regression med tre uafhængige variable er fx:

 $y = \beta_{0} + \beta_{1} x_{1} + \beta_{2}x_{2} + \beta_{3}x_{3}$

I R skrives denne formel som nedenstående (læg mærke til at skæringspunktet med y-aksen ($\beta_{0}$) ikke skal skrives ind, da denne bestemmes af modellen):

`y ~ x1 + x2 + x3`

Når man specificerer modellen i R, bruges variabelnavne/kolonnenavne fra data i formlen. Derudover specificeres det, hvilken dataframe, som variable skal tages fra.

I nedenstående specificeres en model med selvrapporteret månedsløn (`grspnum`) som afhængig variabel og antal års uddannelse (`eduyrs`) og arbejdstimer om ugen (`wkhtot`) som uafhængige variable:

```{r}
grsp_model <- lm(grspnum ~ eduyrs + wkhtot, data = ess18)
```

### Resultater fra model

Læg mærke til at man kun får begrænsede resultater ved at blot at kalde modellen:

```{r}
grsp_model
```

For at få alle relevante resultater fra modellen (koefficienter, $R^2$, osv.) bruges funktionen `summary()`:

```{r}
summary(grsp_model)
```

# {#Afsnit}Kategoriske variable (factors) i modeller

Som standard vil R behandle tekstvariable som *unordered factors*; altså nominalt skalerede variable.

I nedenstående tilføjes variablen `vote` (hvorvidt man stemte til sidste folketingsvalg) til modellen fra tidligere. `vote` er ikke kodet til factor: 

```{r}
grsp_vote_model <- lm(grspnum ~ eduyrs + wkhtot + vote, data = ess18)
summary(grsp_vote_model)
```

*Når man ikke har defineret en kategorisk som en factor, tager R kategorien, der kommer først i alfabetisk rækkefølge, som referencekategori!*

Dette kan ændres ved at omkode variablen som factor og sætte referencekategorien. Herunder sættes "Yes" som referencekategori ved brug af funktionen `relevel`. Derefter dannes modellen igen:

```{r}
ess18 <- ess18 |>
    mutate(vote = as.factor(vote),
           vote = relevel(vote, ref = "Yes")
           )

grsp_vote_model <- lm(grspnum ~ eduyrs + wkhtot + vote, data = ess18)
summary(grsp_vote_model)
```

# {#Afsnit}Output af model (med `stargazer`)

Outputtet af en model i R konsollen er ikke kønt og egner sig dårligt til at fremstille. Der findes dog en række måder at lave pæne outputs af modeller fra R. En god pakke til dette er pakken `stargazer` (https://cran.r-project.org/web/packages/stargazer/stargazer.pdf).

`stargazer` kan tage forskellige R objekter (herunder modeller) og lave op til outputs, hvor de enkelte dele kan tilpasses. `stargazer` tillader bl.a. at eksportere output fra en statistisk model til en HTML-fil. Indholdet af en HTML-fil kan kopieres direkte over i programmer som Microsoft Word.

For at danne en output-fil af en model med `stargazer` kræves som minimum: 

- En model (det objekt hvor modellen er gemt - ikke outputtet af `summary()`)
- En filtype (`stargazer` kan danne forskellige filtyper, som kan styres med argumentet `type`. `type = "HTML"` danner et HTML-output)
- Et filnavn, som outputtet skal gemmes til (dette gøres med argumentet `out = <filnavn>`)

**OBS! Output-filer fra `stargazer` gemmes i din arbejdssti**

`stargazer` gemmer filen i den nuværende arbejdssti (se sektion om [filstier](https://rolflund.github.io/4semesterR/pakker-og-rstudio/stier/)). Tjek evt. den nuværende arbejdssti med `getwd()`, inden du bruger `stargazer`.

### Eksempel på brug af `stargazer`

Herunder dannes output af en af de tidligere fremstillede modeller med `stargazer()`:

```{r}
#| eval: false
library(stargazer)

stargazer(grsp_model, type = "html", out = "grsp_model.html")
```

Outputtet ser ud som nedenstående, når fx åbnet i en browser:

{{< rawhtml >}}
<table style="text-align:center"><tr><td colspan="2" style="border-bottom: 1px solid black"></td></tr><tr><td style="text-align:left"></td><td><em>Dependent variable:</em></td></tr>
<tr><td></td><td colspan="1" style="border-bottom: 1px solid black"></td></tr>
<tr><td style="text-align:left"></td><td>grspnum</td></tr>
<tr><td colspan="2" style="border-bottom: 1px solid black"></td></tr><tr><td style="text-align:left">eduyrs</td><td>891.145</td></tr>
<tr><td style="text-align:left"></td><td>(856.409)</td></tr>
<tr><td style="text-align:left"></td><td></td></tr>
<tr><td style="text-align:left">wkhtot</td><td>888.389<sup>*</sup></td></tr>
<tr><td style="text-align:left"></td><td>(458.219)</td></tr>
<tr><td style="text-align:left"></td><td></td></tr>
<tr><td style="text-align:left">Constant</td><td>-3,668.748</td></tr>
<tr><td style="text-align:left"></td><td>(20,645.310)</td></tr>
<tr><td style="text-align:left"></td><td></td></tr>
<tr><td colspan="2" style="border-bottom: 1px solid black"></td></tr><tr><td style="text-align:left">Observations</td><td>710</td></tr>
<tr><td style="text-align:left">R<sup>2</sup></td><td>0.008</td></tr>
<tr><td style="text-align:left">Adjusted R<sup>2</sup></td><td>0.005</td></tr>
<tr><td style="text-align:left">Residual Std. Error</td><td>121,581.200 (df = 707)</td></tr>
<tr><td style="text-align:left">F Statistic</td><td>2.742<sup>*</sup> (df = 2; 707)</td></tr>
<tr><td colspan="2" style="border-bottom: 1px solid black"></td></tr><tr><td style="text-align:left"><em>Note:</em></td><td style="text-align:right"><sup>*</sup>p<0.1; <sup>**</sup>p<0.05; <sup>***</sup>p<0.01</td></tr>
</table>
{{< /rawhtml >}}

Outputtet kan føres over i Word ved at markere tabellen og kopiere over. Word skulle gerne genkende automatisk, at det er en tabel, hvorefter den kan redigeres som en hvilken som helst anden tabel i Word.

### Tilpasning af output med `stargazer`

`stargazer` indeholder ufatteligt mange tilpasningsmuligheder, som ændres ved at referere til de forskellige argumenter. 

Selvom man kan tilpasse outputtet i fx Word, efter at det er eksporteret, så frarådes det *på det kraftigste* at rette i værdier og stjernenotation for signifikansniveau manuelt i fx Word, da der er stor risiko for at lave fejl.
Disse bør i stedet tilpasses i `stargazer`. 

Herunder ses et brug af `stargazer`, der bruger nogen af de mange tilpasningsmuligheder (forklaring under koden):

```{r}
#| eval: false

# Eksport af én model med tilpasninger
stargazer(grsp_model,   # hvilken model skal ud?
          type = "html",  # hvilken filtype skal modellen ud som?
          out = "grsp_model2.html", # hvad skal filen med modellen gemmes som? (husk arbejdssti/working directory)
          star.cutoffs = c(0.05, 0.01, 0.001), # sæt skæringsværdier for stjernemarkeringer for p-værdier
          decimal.mark = ",", # ændr decimal-adskiller
          digit.separator = ".", # ændr tusinde-adskiller
          covariate.labels = c("Antal års uddannelse", "Arbejdstimer om ugen"), # mærkater for uafhængige variable (obs på rækkefølge - samme som i model)
          dep.var.labels.include = FALSE, # udelad mærkat for afhængig variabel
          dep.var.caption = "", # udelad overskrift for afhængig variabel
          digits = 2, # Antal decimaler
          title = "Effekt af års uddannelse og arbejdstid på løn") # titel
```

---

**Forklaring**

- `type`: Hvilken filtype skal output gemmes som? (anbefales at bruge "html")

- `out`: Hvad skal filen hedde? (Husk at ende med ".html", hvis `type = "html"` - vær desuden opmærksom på arbejdssti (tjek med `getwd()`)

- `star.cutoffs`: Skæringsværider for p-værdier til stjernenotation. Specificeres som vector med tre tal, svarende til værdi for hhv. \*, \*\*, \*\*\* (fx `c(0.05, 0.01, 0.001)`)

- `decimal.mark`: Sæt hvilket tegn, der skal adskille decimaler

- `digit.separator`: Sæt hvilket tegn, der skal adskille tusinde

- `digits`: Bestem antal decimaler

- `covariate.labels`: Ændrer mærkater for uafhængige variable. Skrives som en vector (`c()`). Skal skrives i samme rækkefølge, som de er skrevet i modellen.

- `dep.var.labels.include`: Bestem hvorvidt mærkat for afhængig variabel skal inkluderes (logisk værdi, `TRUE`/`FALSE`)

- `dep.var.caption`: Bestem overskrift for afhængig variabel (udelad ved at angive tom tekstværdi: `""`)

- `title`: Giv output en overskrift

---

Output ser ud som nedenstående, når åbnet i browser:

{{< rawhtml >}}

<table style="text-align:center"><caption><strong>Effekt af års uddannelse og arbejdstid på løn</strong></caption>
<tr><td colspan="2" style="border-bottom: 1px solid black"></td></tr><tr><td style="text-align:left"></td><td><em>Dependent variable:</em></td></tr>
<tr><td></td><td colspan="1" style="border-bottom: 1px solid black"></td></tr>
<tr><td colspan="2" style="border-bottom: 1px solid black"></td></tr><tr><td style="text-align:left">Antal års uddannelse</td><td>891,15</td></tr>
<tr><td style="text-align:left"></td><td>(856,41)</td></tr>
<tr><td style="text-align:left"></td><td></td></tr>
<tr><td style="text-align:left">Arbejdstimer om ugen</td><td>888,39</td></tr>
<tr><td style="text-align:left"></td><td>(458,22)</td></tr>
<tr><td style="text-align:left"></td><td></td></tr>
<tr><td style="text-align:left">Constant</td><td>-3.668,75</td></tr>
<tr><td style="text-align:left"></td><td>(20.645,31)</td></tr>
<tr><td style="text-align:left"></td><td></td></tr>
<tr><td colspan="2" style="border-bottom: 1px solid black"></td></tr><tr><td style="text-align:left">Observations</td><td>710</td></tr>
<tr><td style="text-align:left">R<sup>2</sup></td><td>0,01</td></tr>
<tr><td style="text-align:left">Adjusted R<sup>2</sup></td><td>0,005</td></tr>
<tr><td style="text-align:left">Residual Std. Error</td><td>121.581,20 (df = 707)</td></tr>
<tr><td style="text-align:left">F Statistic</td><td>2,74 (df = 2; 707)</td></tr>
<tr><td colspan="2" style="border-bottom: 1px solid black"></td></tr><tr><td style="text-align:left"><em>Note:</em></td><td style="text-align:right"><sup>*</sup>p<0,05; <sup>**</sup>p<0,01; <sup>***</sup>p<0,001</td></tr>
</table>

{{< /rawhtml >}}

# {#END} end